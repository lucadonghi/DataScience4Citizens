# DataScience4Citizens

Libertà politiche, civili ed economiche! queste sono le tre classiche categorie in cui si dirama la libertà all'interno dello stato. 

Anche in questo ambito l'analisi quantitativa può e deve svolgere un ruolo importante: qualunque cosa che può essere misurata con parametri oggettivi può essere indagata con gli strumenti della statistica.

L'obiettivo di questo progetto è quello di rappresentare graficamente tutti i paesi del mondo nello spazio delle libertà cercando di mostrare il maggior numero di informazioni. Questo è stato fatto dapprima utilizzando gli score già forniti dalle istituzioni da cui sono stati presi i dati, in un secondo momento con il Political Compass (classico strumento della scienza politica) e infine utilizzando la Principal Component Analysis.

Il progetto si conclude con la creazione di una nuova variabile che contenga il maggior numero di informazioni delle iniziali 37 variabili di libertà che ci permetta di creare un ranking dei paesi del mondo dal più libero al meno libero.

E' stato realizzato nell'ambito del progetto Data Science for Citizens, realizzato tra ottobre 2021 e maggio 2022, nasce con l'obiettivo di insegnare alle giovani generazioni a sviluppare un atteggiamento critico e attivo verso i dati. Vede coinvolti gli studenti del Liceo Respighi di Piacenza, coordinati dalla Prof.ssa Silvia Dallanoce, in una attività di PCTO e alcuni studenti del corso di Laurea Magistrale in Data Science and Economics dell'Università degli Studi di Milano, coordinati dalle Prof.sse Silvia Salini e Francesca De Battisti, impegnati nel loro stage curricolare.

# Il team
Studenti:

- Maria Spinazzè

- Ionut Cenusa

- Annamaria Rebecchi

- Matteo Barbieri

- Francesca Ferri

Tutor

- Luca Donghi 
